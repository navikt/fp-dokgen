{{> header_nb }}

#  Nav vil vurdere retten din til foreldrepenger på nytt

Vedtaket du fikk om avslag på foreldrepenger med saksnummer {{felles.saksnummer}} kan være feil. Det beklager vi. Vi ønsker derfor å gjøre en ny vurdering av retten din til foreldrepenger.

På foreldrepenger.nav.no finner du vedtaksbrev i saken din. Det er perioder etter 1.oktober 2021 som kan være berørt av feilen.

## Dette er feilen Nav har gjort

Nav har etter en lovendring 1. oktober 2021 hatt feil praksis når vi har vurdert saker om utsettelse av foreldrepenger. Vi la til grunn at foreldre med barn født før 1. oktober 2021 fortsatt måtte oppfylle vilkårene for utsettelse fra før lovendringen, selv om utsettelsen kom etter denne datoen.

Trygderetten konkluderte 13. desember 2023 med at Navs praksis har vært feil. Lovendringen gjelder fra og med 1. oktober 2021, uansett om barnet er født før eller etter denne datoen.


## Ønsker du at vi vurderer saken din på nytt?

For at vi skal kunne vurdere saken på nytt, trenger vi følgende opplysninger fra deg:

Hadde du permisjon? (Ja/nei/delvis)
- Hvis ja/delvis – når hadde du permisjon?
- Hvis ja/delvis – fikk du lønn fra arbeidsgiver da du hadde permisjon?
- Hvis nei – se avsnittet «Du kan ha rett til erstatning»

Du kan gi oss skriftlig tilbakemelding på nav.no/foreldrepenger-tilbakemelding. Det er tilstrekkelig at du svarer på spørsmålene i lenken. Du trenger ikke å sende inn dokumentasjon i tillegg.

Dersom du ønsker at vi vurderer saken din på nytt, ber vi deg sende oss ditt svar via lenken innen 1. juni 2025.

Hører vi ikke fra deg, kan vi ikke vurdere saken på nytt.

## Forventet saksbehandlingstid
Vi behandler saken din så raskt vi kan etter at vi har mottatt tilbakemelding fra deg, og vi forventer at alle får svar i løpet av 2025.

## Du kan ha rett til erstatning
Dersom Nav har gjort en feil som ikke kan rettes opp ved å gi rett på foreldrepenger, eller du har hatt et annet økonomisk tap på grunn av feilen, kan du ha krav på erstatning. Med økonomisk tap mener vi for eksempel tapt inntekt, tapte feriepenger, renteutgifter, utgifter til barnepass, advokatutgifter og liknende.

Om du tror dette kan gjelde deg, ber vi om at du svarer «nei» på spørsmålet om du hadde permisjon via lenken over.

## Du har rett til innsyn i saken din
Du har rett til å se dokumentene i saken din. Dette følger av forvaltningsloven § 18. Du kan lese mer om innsynsretten på nav.no/personvernerklaering.

## Har du spørsmål?
Du finner mer informasjon på nav.no/foreldrepenger. På nav.no/kontakt kan du chatte eller skrive til oss.

Hvis du ikke finner svar på nav.no, kan du ringe oss på telefon 55 55 33 33 hverdager 09.00–15.00.
<br/>
<br/>
Med vennlig hilsen
<br/>
Nav Familie- og pensjonsytelser